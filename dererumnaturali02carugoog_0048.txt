· ergo si solida ac sine inani corpora prima
sunt ita uti docui, sint haec aeterna necessest,
540 Praeterea nisi materies aeterna fuisset,
antehac ad nilum penitus res quaeque redissent,
de niloque renata forent quaecumque videmus. ’
at quoniam supra docui nil posse creari
de nilo neque quod genitum est ad nil revocari,
545 esse immortali primordia corpore debent,
dissolui quo quaeque supremo tempore possint,
materies ut subpeditet rebus reparandis.
sunt igitur solida primordia simplicitate,
' nec ratione queunt alia· servata per aevom
550 ex infinito iam tempore res reparare.
denique si nullam finem natura parasset
frangendis rebus, iam corpora materiai
’ usque redacta forent aevo frangente priore,
ut nil ex iilis a certo tempore posset
conceptum summae aetatis pervadere fine.
narn quidvis citius dissolvi posse videmus
quam rursus refici; quapropter longa diei
infinita aetas ante acti temporis omnis
quod fregisset adhuc disturbans dissoluensque,
numquam relicuo reparari tempore posset.
at nunc, nimirum, frangendi reddita finis
certa manet, quoniam refici rem quamque videmus
et finita simul generatim tempora rebus ’
stare, quibus possint aevi contingere florem.

543. Supra: 149 sqq. 548. solida siraplicitar abundanter, ut solet,
Luc. dicit3 cfr. 510 et 538 solido ac aine inani. Simplex enim quod est, idem
est solidum,⁸ nam solidum est, quod sine inani est3 simplex est,quodconstot

una re atique igitur sine inani est. 555. sunnam aetas ie. ἀκμή, adulta

aetas, ubi res nee crescit nec decrescit. - ¹sine i.e. tenus, niteat. 557. diei ⁴
aetus cst i. q. aetas. cfr. Geli. 9,14: tEunius dies scripsit pro diei in hoc
versu postremo lonqinquo dies confecerit uetus''. 560. relicuus apud Luc. et
antiquiores scriptores semper est quattuor syllabarum. 563. generatim
rebar ai. singulis rerum generibus.

 

