usque aden, quem quisque locum possedit, in omnis
tantundem partis infinitum omne relinquit.
praeterea si iam finitum constituatur

omne quod est spatium, siquis procurrat ad oras
ultimus extremas iaciatque volatile telum,

id validis utrum contortum viribus ire

quo fuerit missum mavis longeque volare,

an prohibere aliquid censes obstareque posse?
alterutrum fatearis enim sumasque necessest.
quorum utrumque tibi effugium praecludit et omne
cogit ut exempta concedas fine patere.

nam sive vest aliquit quod probeat officiatque

quo minu' quo missum est veniat finique locet se,
sive foras fertur, non est a fine profectum.

hoc pacto sequar atque, oras ubicumque locaris
extremas, quaeram quid telo denique fiat.

fiet uti nusquam possit consistere finis,
effugiumque fugae prolatet copia semper.
praeterea spatium summai ‘totius omne

undique si inclusum certis consisteret oris
finitumque soret, iam copia materiai

undique ponderibus solidis confluxet ad imum,
nec res ulla geri sub caeli tegmine posset,

nec foret omnino eaelum neque lumina solis;
quippe ubi materies omnis cumulata iaceret

ex infinito iam tempore subsidendo.

at nunc, nimirum, requies data principiorum
corporibus nullast, quia nil est funditus imum,
quo quasi confluere et sedes ubi ponere possint.

968. si iam. Cfr. ad 396. 977. proteat i. e. prohibeat, ut3‚863probet
i. e. prohibet. Contra Plautus dicit praebibere et delibare pro praebere et
debere. 978. fini i. e. in sine, quo missum est3 979 a fine i. e. ab extremis
naturae oris. 983. ·i. e. copia, quae telo est volandi, semper mihi proferat
effugium, sc. locum ubi finem non esse convincam. 987. confluxet i. e.

confluxisset. On. ad 233. 991. Versus spondiacus immotam quietem denotat
992. nunc. cfr. ad 169.

 

